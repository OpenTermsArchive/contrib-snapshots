<!DOCTYPE html><html><head></head><body>
 Print version Beleid voor Acceptabel Gebruik <p>
<strong>Beleid voor Acceptabel Gebruik</strong>
</p>
<p>Dit Beleid voor Acceptabel Gebruik (“BAG”) bevat een beschrijving van de soort activiteiten die niet op het Rackspace®-netwerk zijn toegestaan.
Het BAG is integraal in uw overeenkomst met Rackspace opgenomen.</p>
<p>De in dit BAG gebruikte termen met een hoofdletter die hierin niet anderszins zijn gedefinieerd hebben de betekenis zoals vermeld in de Overeenkomst.</p>
<p>Indien u vragen over dit beleid heeft, kunt u contact met ons opnemen via abuse@rackspace.com</p>
<p>
<strong>Misbruik</strong>
</p>
<p>U mag het netwerk noch de Services van Rackspace gebruiken voor onwettige, beledigende of onverantwoorde handelingen dan wel voor het bevorderen of stimuleren daarvan.
Het gaat dan mede om het volgende:</p>
<ul>
<li>Activiteiten of gedragingen waarvan kan worden aangenomen dat zij een schending van de geldende wetgeving, codes of regels vormen, zoals wetgeving op het gebied van gegevensbescherming en privacy en met betrekking tot ongevraagde commerciële elektronische berichten;</li>
<li>Gebruik van een internetaccount of computer zonder de goedkeuring van de eigenaar;</li>
<li>Ongeoorloofde toegang tot of ongeoorloofd gebruik van gegevens, systemen of netwerken, met inbegrip van elke poging tot het uitproberen, verkennen of testen van de kwetsbaarheid van een systeem of netwerk of het schenden van veiligheidsmaatregelen of verificatiemaatregelen zonder de uitdrukkelijke toestemming van de eigenaar van het systeem of netwerk;</li>
<li>Monitoren van gegevens of verkeer op netwerken of systemen zonder de uitdrukkelijke toestemming van de eigenaar van het systeem of netwerk;</li>
<li>Intentioneel, willens en wetens of roekeloos een virus of andere besmettende code in het systeem invoeren;</li>
<li>Het verzamelen of gebruiken van informatie, inclusief e-mailadressen, beeldschermnamen of andere identificatiemiddelen, door misleiding (met inbegrip van, o.a.
phishing, Internet scamming, het stelen van wachtwoorden, spidering en harvesting);</li>
<li>Gebruik maken van valse, misleidende of bedrieglijke TCP-IP packet koptekst-gegevens in een e-mailbericht of een posting op een nieuwsgroep;</li>
<li>Verspreiden van software die heimelijk informatie over een gebruiker verzamelt of verzendt;</li>
<li>Verspreiden van advertisement delivery software tenzij: (i) de gebruiker uitdrukkelijk toestemming voor het downloaden en installeren van zulke software verleent op grond van een heldere en duidelijk zichtbare vermelding van de aard van de software, en (ii) de software eenvoudig te verwijderen is door het gebruik van standaardtools voor dit doel die binnen de grote besturingssystemen aanwezig zijn (zoals de tool “toevoegen/verwijderen” van Microsoft);</li>
<li>Gedragingen die vermoedelijk zullen leiden tot wraakacties ten opzichte van het netwerk of de website van Rackspace dan wel tegen werknemers, functionarissen of andere vertegenwoordigers van Rackspace, met inbegrip van enige vorm van gedrag die ertoe leidt dat een server het doelwit wordt van een weigering van diensten (DoS) aanval;</li>
<li>Activiteiten bedoeld om identiteit of contactinformatie achter te houden of te verhullen, inclusief de weglating, het wissen, vervalsen of geven van een verkeerde voorstelling van transmissie- of identificatie-informatie, zoals retour e-mail- en IP-adressen;</li>
<li>Bemoeienis met de diensten die worden geleverd aan gebruikers van het Rackspace-netwerk dan wel een ander netwerk, met inbegrip zonder beperking van mail bombing, flooding, moedwillige pogingen tot overbelasting van een systeem en broadcastaanvallen;</li>
<li>Handelingen die direct of indirect resulteren in de vermelding van onze IP-ruimte op een misbruik-database (d.w.z.
Spamhaus);</li>
<li>Gokactiviteiten die vereiste vergunningen, gedragscodes of noodzakelijke technische normen krachtens de wet- of regelgeving van rechtsgebieden waar onze site wordt gehost of gebruikt overtreden.
of</li>
<li>Handelingen die anderszins illegaal zijn of gedrag uitlokken dat illegaal is krachtens de wetgeving die op u of Rackspace van toepassing is.</li>
</ul>
<p>
<strong>Aanstootgevende Content</strong>
<br>Het is u niet toegestaan om op of via de Diensten content te publiceren, verzenden of op te slaan waarvan Rackspace in redelijkheid vindt dat:</p>
<ul>
<li>deze kinderpornografie dan wel seks met dieren dan wel andere niet-consensuele seksuele handelingen omvat, uitbeeldt, bevordert, stimuleert of ermee verband houdt of anderszins personen jonger dan 18 jaar onwettig exploiteert;</li>
<li>die excessief gewelddadig is, tot geweld aanzet, met geweld dreigt of pesterige content dan wel haatzaaiende uitlatingen bevat, die de veiligheid of gezondheid van personen in gevaar brengt of een gevaar vormt voor de openbare veiligheid of de volksgezondheid, de openbare orde in gevaar brengt of een onderzoek door rechthandhavingsinstanties belemmert;</li>
<li>die onrechtvaardig of misleidend is krachtens de wetten ter bescherming van de consument in een rechtsgebied, met inbegrip van kettingbrieven en piramideschema’s;</li>
<li>die smaad inhoudt of de privacy van een individu aantast.
of</li>
<li>die anderszins kwaadaardig, frauduleus of moreel weerzinwekkend is.</li>
</ul>
<p>
<strong>Gebeurtenissen die “live” plaatsvinden</strong>
<br>Het is niet toegestaan uw Rackspace Services te gebruiken voor het streamen van “live” seksuele handelingen van welke soort dan ook, zelfs als de content voor het overige aan het BAG voldoet.</p>
<p> </p>
<p>
<strong>Verbod op risicovol gebruik</strong>
</p>
<p>U mag de Diensten niet in een situatie gebruiken waarin storing van of fouten in de Diensten tot de dood of ernstig lichamelijk letsel van personen zouden kunnen leiden of tot fysieke schade of schade aan het milieu.
Zo mag u de Diensten niet gebruiken of de Diensten door een andere persoon laten gebruiken in relatie tot luchtvaartuigen of andere middelen van grootschalig personenvervoer of nucleaire of chemische faciliteiten.</p>
<p> </p>
<p>
<strong>Voorschriften voor e-mail</strong>
<br>U dient de wet- en regelgeving in uw rechtsgebied inzake bulk of commerciële e-mail na te leven.
Voorts dient uw bulk en commerciële e-mail aan de hierna volgende vereisten te voldoen:</p>
<ul>
<li>U dient een privacybeleid te vermelden voor elk domein dat met de mailing wordt geassocieerd;</li>
<li>U dient over de middelen te beschikken om anonieme klachten te traceren;</li>
<li>U mag op geen enkele wijze de afkomst van uw e-mail verbergen.</li>
<li>U dient een e-mailadres te vermelden (zoals misbruik@yourdomain.com) voor klachten op een in het oog springende plek op elke website die met de e-mail wordt geassocieerd, en u dient snel te reageren op berichten die op dit adres zijn ontvangen;</li>
<li>De beoogde ontvangers hebben hun toestemming verleend om e-mail te ontvangen via een bevestiging, zoals een registratieprocedure en u kunt het bewijs van deze goedkeuring binnen 72 uur na ontvangst van een verzoek van de ontvanger of Rackspace leveren;</li>
<li>U dient redelijke maatregelen te nemen om te garanderen dat de persoon die toestemming geeft de eigenaar is van het e-mailadres waarvoor de toestemming is verleend</li>
<li>U dient het e-mailadres van de ontvanger in de hoofdtekst van het bericht of in de “TO/AAN” –regel van de e-mail te vermelden;</li>
<li>U dient gevolg te geven aan de wens van ontvangers de toestemming in te trekken en de ontvangers hiervan op de hoogte te stellen.</li>
</ul>
<p>Dit beleid is van toepassing op berichten die worden gestuurd met gebruik van de Diensten of op berichten die vanuit een netwerk worden verzonden door u of door iemand die dit namens u doet waarbij de ontvanger direct of indirect naar een site of e-mail wordt verwezen dat via de Diensten wordt gehost.
Bovendien mag u geen gebruik maken van e-maildiensten van derden die niet dezelfde procedures volgen voor al hun klanten.
Deze eisen gelden op dezelfde wijze voor distributielijsten die door derden zijn opgesteld als voor distributielijsten die door uzelf worden opgesteld.</p>
<p>
<strong>Testen van de kwetsbaarheid</strong>
<br>U mag de kwetsbaarheid van een Rackspace-systeem of -netwerk niet uitproberen, verkennen, penetreren of testen.
Evenmin is het u toegestaan om via passieve of invasieve methodes de veiligheids- en verificatiemaatregelen van Rackspace te schenden.
Daarnaast mag u deze testen niet op uw eigen Gehoste Systeem uitvoeren zonder uitdrukkelijke voorafgaande toestemming van Rackspace.</p>
<p>
<strong>Nieuwsgroep, Chat Forums, Andere Netwerken</strong>
<br>U dient de regels en conventies na te leven die gelden voor het plaatsen van berichten op een bulletin board, chat groep of ander forum waaraan u deelneemt, zoals IRC end USENET-groepen, met inbegrip van hun regels over content en commerciële berichten.
Deze groepen verbieden meestal het plaatsen van commerciële berichten over een ander onderwerp of massale plaatsingen op vele forums.
U dient de regels na te leven van alle andere netwerken waartoe u toegang heeft of waaraan u deelneemt met gebruikmaking van uw Rackspace Diensten.</p>
<p>
<strong>Controle op export</strong>
<br>De Diensten mogen niet worden gebruikt om wetgeving, controle, regels of sanctiebeleid ten aanzien van export van de Verenigde Staten of uw relevante rechtsgebied te overtreden.
De Diensten mogen niet worden gebruikt door personen, organisaties, bedrijven of andere rechtspersonen of instanties zonder rechtspersoonlijkheid, waaronder aangesloten bedrijven of groepsmaatschappijen, die betrokken zijn of ervan verdacht worden betrokken te zijn bij activiteiten of zaken met betrekking tot illegaal gokken, terrorisme, handel in verdovende middelen, wapenhandel of verspreiding, ontwikkeling, ontwerp, fabricage, productie of opslag van massavernietigingswapens of projectielen, in alle gevallen met inbegrip van aansluiting bij derden die bovenstaande activiteiten of zaken bevorderen of steunen.</p>
<p>
<strong>Door intellectueel eigendomsrecht beschermd materiaal.</strong>
<br>Het is u niet toegestaan om onze Diensten te gebruiken op een wijze die inbreuk of misbruik maakt van de rechten van een derde op enig werk dat door copyright, handels- of dienstenmerk, uitvinding of andere intellectuele eigendom of eigendomsinformatie wordt beschermd.
Zo mag u</p>
<ul>
<li>de Diensten niet gebruiken om tekst, muziek, software, kunst, afbeeldingen of ander werk dat door de copyrightwetgeving wordt beschermd te downloaden, publiceren, torrenten, verspreiden, gebruiken of anderszins op enigerlei wijze te kopiëren tenzij het u uitdrukkelijk is toegestaan door de eigenaar van het werk om het werk op die manier te gebruiken of te kopiëren of het u anderszins op grond van geldend intellectueel eigendomsrecht is toegestaan om het werk op een zodanige manier te gebruiken of te kopiëren.</li>
<li>de Diensten niet gebruiken om content te publiceren die bedoeld is om anderen te helpen bij het tenietdoen van technische copyrightbescherming.
en</li>
<li>zonder toestemming geen handelsmerken van andere personen tonen.</li>
</ul>
<p> </p>
<p>Bovendien is het u niet toegestaan de Diensten te gebruiken om de handelsgeheimen van een ander te publiceren of om informatie te publiceren waarmee een geheimhoudingsplicht wordt geschonden.
Het is het beleid van Rackspace om in toepasselijke omstandigheden de diensten te beëindigen voor klanten die herhaaldelijk dit soort schendingen plegen.</p>
<p>
<strong>Verlening van medewerking aan onderzoeken en gerechtelijke procedures</strong>
<br>Indien wij wettelijk verplicht zijn een bevoegde instantie toe te staan uw content of verkeer te inspecteren, stemt u ermee in dat wij dit mogen doen.
op voorwaarde echter, voor zover mogelijk zonder schending van wettelijke of regelgevende voorschriften, dat wij u redelijke voorafgaande kennisgeving verlenen van een dergelijk vereiste.</p>
<p>Wij mogen zonder u daarvan op de hoogte te stellen de toepasselijke autoriteiten op de hoogte stellen van gedrag door u waarvan wij vinden dat het de geldende wetgeving overtreedt en alleinformatie verstrekken die wij over u of uw gebruikers of uw verkeer hebben en medewerking verlenen in reactie op een formeel verzoek van een wetshandhaver of regelgever die dergelijke activiteiten onderzoekt, of in reactie op een formeel verzoek in een civiele zaak dat ogenschijnlijk aan de vereisten van een dergelijk verzoek voldoet.</p>
<p>
<strong>Overmatig gebruik van gedeelde systemen</strong>
<br>U mag door Rackspace verstrekte gedeelde systemen niet zodanig gebruiken dat de normale werking van het gedeelde systeem onnodig wordt belemmerd of er een onevenredig deel van de systeembronnen wordt gebruikt.
Wij mogen bijvoorbeeld u verzoeken codeerafwijkingen in uw Cloud-gehoste code te herstellen indien dit onnodig conflicteert met het gebruik van de Cloud door andere Cloud-klanten.
U stemt ermee in dat wij op een gedeeld systeem opgeslagen gegevens in quarantaine mogen plaatsen of verwijderen indien die gegevens een virus bevatten of anderszins gecorrumpeerd zijn waardoor het risico bestaat dat het systeem of op dat systeem bewaarde gegevens van andere klanten worden besmet of gecorrumpeerd.</p>
<p> </p>
<p>
<strong>Gedrag van derden</strong>
</p>
<p>U bent verantwoordelijk voor schending van dit BAG door iedereen die uw Diensten met uw toestemming of op basis van bevoegdheid gebruiken als gevolg van uw nalatigheid om redelijke beveiligingsmaatregelen te nemen.
Uw gebruik van de Diensten om anderen bij een activiteit te helpen die inbreuk op dit BAG zou maken indien deze door u zou zijn uitgevoerd is een schending van het BAG.</p>
<p> </p>
<p>U dient zich redelijke inspanningen te getroosten om apparatuur of netwerken onder uw beheer te beveiligen tegen gebruik in strijd met de geldende wetgeving tegen spam of ongevraagde e-mail inclusief waar toepasselijk door de installatie van antivirus software, firewallsoftware en softwarepatches en -updates voor besturingssystemen en applicaties.
Ons recht om uw dienst op te schorten of te beëindigen is van toepassing zelfs als een schending onbedoeld of zonder uw toestemming is begaan, inclusief via een Trojaans paard of virus.</p>
<p>
<strong>Overige bepalingen</strong>
</p>
<ul>
<li>De informatie in uw dossier met domeinnaamregistratie moet geldig en up-to-date zijn met betrekking tot elk van uw domeinen die op het netwerk van Rackspace wordt gehost.</li>
<li>U mag alleen gebruik maken van IP-adressen die u door Rackspace in verband met uw Rackspace-diensten zijn toegekend.</li>
<li>U stemt ermee in dat als u een DNS-bestand of -zone registreert op door Rackspace beheerde of bestuurde DNS-servers of diensten voor een domein waarvan u niet de geregistreerde persoon of administratieve contactpersoon volgens het WHOIS-systeem van de registrators bent, dat op verzoek van de geregistreerde persoon of administratieve contactpersoon volgens het WHOIS-systeem, Rackspace dergelijke bestanden of zones kan overdragen of wissen.</li>
<li>U mag zich niet onder een valse naam registreren om Diensten te gebruiken of, in verband met enige Diensten, een ongeldige of onbevoegde creditkaart gebruiken.</li>
</ul>
<p>
<strong>Wijzigingen in het BAG</strong>
<br> Internet wordt voortdurend verder ontwikkeld en de manieren waarop misbruik van internet kan worden gemaakt, worden eveneens steeds verder uitgebreid.
Wij passen daarom dit BAG van tijd tot tijd aan om redelijke beperkingen verder te detailleren of te beschrijven aangaande uw gebruik van onze Diensten door de herziene versie van het BAG te publiceren op http://www.rackspace.com/information/legal/AUP, of in het geval van een belangrijke nadelige wijziging in het BAG, door u dertig (30) dagen schriftelijke kennisgeving te geven.</p>
<p>Het herziene BAG wordt voor u van kracht wanneer de eerste van de volgende voorvallen plaatsvindt: (i) uw uitvoering van een nieuwe of aanvullende overeenkomst voor het geheel of een deel van uw Gehoste Systeem waarvan het herziene BAG integraal deel uitmaakt, (ii) de eerste dag van een verlengingstermijn van een Overeenkomst die ten minste dertig (30) dagen begint na het tijdstip waarop het herziene BAG is gepost, of (iii) dertig (30) dagen na onze schriftelijke kennisgeving aan u van een belangrijke wijziging in het BAG.</p>
<p> </p>
<p>Als uw naleving van het herziene BAG uw gebruik van de Gehoste Diensten nadelig zou beïnvloeden, kunt u ervoor kiezen de Overeenkomst te beëindigen door Rackspace schriftelijk in kennis te stellen van uw bezwaar uiterlijk dertig (30) dagen na de datum waarop het herziene BAG anderszins voor u van kracht zou zijn geworden.
Wij brengen u geen voortijdige beëindigingskosten in rekening voor beëindiging op deze gronden.
Indien u voor beëindiging kiest, kunt u de Diensten nog maximaal negentig (90) extra dagen gebruiken en zullen wij de herziening met betrekking tot u in deze periode niet opleggen.
U blijft onderworpen aan de eerdere versie.
Als u ervoor kiest onze Diensten krachtens deze Clausule te beëindigen kunnen wij ervoor kiezen afstand te doen van die wijziging met betrekking tot u en uw Overeenkomst voor de rest van de contractperiode te continueren.</p>
<p> </p>
<p>
<strong>Consequenties van overtreding van het BAG</strong>
</p>
<p>Indien u het BAG schendt, kunnen wij uw Diensten krachtens de Overeenkomst opschorten of beëindigen.
Wij kunnen content of verkeer dat u of gebruikers toebehoort onderscheppen of blokkeren in gevallen waarin Diensten onwettig of niet in overeenstemming met dit BAG worden gebruikt.</p>
<p> </p>
<p>U heeft geen recht op een tegoed krachtens uw Rackspace Service Level Agreement voor onderbrekingen van de diensten ten gevolge van het schenden van het BAG.</p>
<p> </p>
<p>©2014 Rackspace US, Inc.<br> August 1, 2014 revisie</p>
<p>©2014 Rackspace US, Inc.<br> August 1, 2014 revision</p> 

</body></html>